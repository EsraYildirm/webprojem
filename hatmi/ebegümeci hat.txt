
****
Bilimsel adı, Malva sylvestris olan, bu çiçekli bitki yaygın olarak büyük ebegümeci olarak ya da hatmi çiçeği bilinir. 
Bu bitki genellikle tarlalarda yetiştirilir ve mor çiçek açar. Batı Avrupa’ya özgüdür, ancak Akdeniz ve Kuzey Afrika’nın bazı bölümlerine yayılmıştır ve dünyanın çoğu yerine ithal edilmektedir.
 Malva sylvestris’in müsilaj içeriği, çeşitli tıbbi kullanımlar açısından çok değerlidir ve bu çiçek, eski çağlardan beri kullanılmaktadır.

Bu eşsiz bitkinin çiçekleri, yaprakları ve öz yağı, vücut üzerinde bazı güçlü etkilere sahip olduğundan tıbbi amaçlar için kullanılmaktadır.
 Yapraklarıyla çay demleyebilirsiniz, tohumlarını yiyebilirsiniz ve herhangi bir pas hastalığı (bitki türleri için genel bir sorundur) tarafından etkilenmeyen yapraklarını
 da çok çeşitli sorunlar için topikal olarak kullanabilir veya uygulayabilirsiniz. Bu bitki, insan sağlığını etkileyen bir dizi aktif bileşen içerir,
 bu yüzden ebegümecinin’in birçok sağlık yararı olduğu kanıtlanmaya devam etmektedir.
 Ebegümecinin zamka benzer niteliği, bir dizi iç ve dış sağlık problemi için ideal olmasına yardım eder.
 Yenilebilir tohumlar sonbaharda ortaya çıkar. Ayrıca ebegümeci nemli ormanlık veya kısmen gölgeli alanları tercih ediyor.

Yaprak ve çiçek tomurcukları mukus, tanen, flavonoid, öz yağ, C vitamini ve diğer besleyici maddeler içerir. 
Doğal olarak oluşan bir kimyasal olan antosiyanin glikozit sadece çiçeklerinde bulunur. ebegümeci geleneksel olarak astım, bronşit, öksürük, boğaz enfeksiyonları 
ve amfizem için bitkisel bir ilaç olarak kullanılır. Ayrıca ağız, boğaz, mide ve bağırsaklarda mukoza zarı yaralarını veya iltihaplanmalarını tedavi etmek için kullanılır.

Geleneksel olarak bitkisel tıptaki diğer kullanımları arasında safra taşı, böbrek taşı, böbrek iltihabı, baş ağrısı, kabızlık, gastrit, diş ağrısı ve uykusuzluk tedavisi yer alır
. Bitkinin büzücü, bakterisit ve antienflamatuvar özelliklerine bağlı olarak, yaralar, çıbanlar, deri döküntüleri, böcek ısırıkları, sivilce, egzama, akne ve şişlik için 
harici bir tedavi olarak da kullanılabilir.


Ebegümecinin yaygın kullanım alanlarından biri, özellikle topikal olarak uygulandığında ortaya çıkan ağrı kesici özelliğidir.
 Yapraklarındaki kimyasallar, zengin vitamin içeriği nedeniyle iyileşmeyi hızlandırmaya yardımcı olmakla kalmayacak, aynı zamanda bölgede belirli analjezik özellikler de 
gösterecek ve ağrı ve rahatsızlığı azaltacaktır.

Bağışıklık Sistemini Güçlendirir

Ebegümeci, bakteriyel enfeksiyonların ve diğer yabancı maddelerin vücudunuzdaki yaralı alanları etkilemesini önleyerek bağışıklık sistemini güçlendirebilir.
 Ayrıca yapraklarını, tohumlarını tüketerek veya takviye olarak kullanarak da aynı faydadan yararlanabilirsiniz.

Antienflamatuvar Bir Ajandır

Eğer herhangi bir böcek ısırığından, büyük çürüklerden, güneş yanığından veya döküntülerden şikayetçiyseniz, 
ebegümecinden yapılmış bir jel veya lapa, iltihabı ve şişmeyi azaltmak için çok etkili olabilir ve aynı zamanda daha hızlı iyileşmesi için cildi uyarabilir.

Herhangi bir göğüs tıkanıklığı veya solunum rahatsızlığı çekiyorsanız, ebegümeci kullanmak harika bir fikirdir. Solunum yollarını temizler ve balgam söktürmeyi artırmakla kalmaz,
 aynı zamanda antienflamatuvar özelliklerinden dolayı boğazınızı ve bademciklerinizi rahatlatır, iyileşmeyi uyarır ve bölgenin daha hızlı iyileşmesine yardım eder.

Yaşlanma Karşıtı Etkiler Barındırır
Aslında, hızlı yaşlanma konusunda endişelenenler için ya da aynanın karşısında her gün kırışıklıklarını kontrol edenler için bir kurtuluş olabilir.

Sindirim Sorunlarını Tedavi Eder

Bağırsak sorunu yaşamayan insan yok denebilecek kadar azdır.ebegümeci tohumlarından veya kurutulmuş yapraklarından hazırlanmış bir çay içmek, sindirim sisteminizi düzenleyecek ve
 boşaltım sistemi üzerindeki herhangi bir zorlanmayı rahatlatacak hafif bir müshil etkisi yaratır.



