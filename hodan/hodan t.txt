
****
Hodangiller familyasından olan bu bir yıllık bitki, adını da ait olduğu aileden alıyor anlaşılacağı gibi. Halk arasında odan, otan, ıspıt, zılbıt, tamara,
 kaldırık ve hatta kaldirik gibi farklı isimlerle anılabiliyor.Hodan narin, yıldız şekilli çiçekler üreten bir bitki
 Mavi, beyaz zaman zamansa pembe çiçekleriyle karşımıza çıkabilen bu 
bitkinin hem tohumundan hem de gövdesinden bol bol yararlanılıyor.

Dünya üzerinde Suriye dışında Güney Amerika, Kuzey Afrika ve Anadolu'da da bol bol yetiştiriliyor.
 Doğu Anadolu'dan tutun da Karadeniz ve Marmara Bölgesine dek birçok farklı bölgede yetişebildiğinden,
 ismi de yöreden yöreye çokça farklılık gösteriyor. Nisan ayından ekim ayına kadar uzunca bir süre bulunabiliyor.

İçinde bolca kalsiyum barındırdığından kemik sağlığını olumlu yönde etkiliyor
Yine içinde bolca potasyum bulunduğundan kalp ve damar sağlığını koruyor
İçindeki potasyum sayesinde tansiyonun da normal seviyelerde seyretmesine yardımcı oluyor
 Ancak medikal tedavilerdeki verimliliğine dair insanlar üzerinde yapılmış pek bir araştırma olmasada halk arasında:

İdrar söktürücü özelliği bulunduğundan vücutta oluşan ödemle baş etmede önemli yardımları dokunuyor
Balgamdan kolayca kurtulmaya destek olarak balgam nedeniyle oluşan öksürüklerin de kesilmesini sağlıyor
Boğaz üzerinde balgam sökmek dışında da etkileri olan hodan otu, boğaz ağrılarına iyi geliyor
Vücudun çeşitli yerlerinde oluşan iltihaplanmaların daha hızlı iyileşmesine yardımcı oluyor
Sinir sisteminin düzenli çalışmasına destek vererek sinir ve strese bağlı uykusuzluk, depresyon gibi sorunlara çözüm oluyor
Tohumundan elde edilen yağ, sivilce lekelerinden tutun da çatlaklara ve selülitlere kadar birçok cilt sorununda kullanılıyor


Mutfakta ise onu çok çeşitli şekillerde kullanabilirsiniz çünkü hem çiçekleri hem de yaprakları tüketilebilir. 
Çiçeklerinin genelde hafif tatlı bir aroması olduğu söyleniyor ve biraz salatalık ve balı andırıyor.

Çiçekleri salatada taze olarak yenebilir veya tatlı ile kokteyllerde süs olarak kullanılabilir.
 Pişirerek çorbalara, soslara veya dolmalara da konabilir. Tek başına bir sebze yemeği olarak da hazırlanabilir.
