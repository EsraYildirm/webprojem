Ülkemizde gülhatmi, Hibisküs, çin gülü, japon gülü olarak da bilinen amber çiçeği, genelde tropik ve 
subtropik ülkelerde yetiştiriliyor.
 Yüzlerce farklı türü var ancak en popüler türü Hibiscus sabdariffa olarak tanımlanıyor.

 Boyu 3 metreye kadar uzayabilen hibiskus ağacının çiçeğinin çapı 15 cm’i bulabiliyor ve kırmızı, beyaz,
 sarı ve pembenin çeşitli tonları gibi oldukça geniş bir renk aralığı var.
Kurak iklimi sevmesine rağmen hibiskus çok sayıda çiçeğe sahiptir ve çiçeklerin kokusu oldukça güzeldir.

Bazen sadece süsleme amacıyla kullanılsa da, yemekler ve tıbbi uygulamalar için de kullanılıyor. 
Genel olarak hibiskus bitkisi çay şeklinde tüketilir. Taze hibiskus salatalarda, yemeklerde,
 keklerde ve içeriğinde yer alan pektin nedeni ile reçel, şurup ve sos yapımında kullanılır.
 Çöl bitkisi olarak bilinen hibiskus yüksek oranda su tutma kapasitesine sahip bir bitkidir.
 Ekşi bir tadı vardır ve bu tadından dolayı birçok yöre tarafından ekşi çay olarak bilinir.
Çiçekleri doğrudan bitkiden alıp tüketebilirsiniz ancak genelde çaylar, reçeller, salatalar gibi yerlerde kullanılıyor.

Pek çok kültürde hibisküs çayı tıbbi amaçlarla tüketiliyor.
 Bazı çalışmalarda hibisküsün tansiyon ve kolesterolü düşürmeye yardımcı olduğu belirtiliyor
Ayrıca halk arasında kalp sağlığınıda iyi geldiği söyleniyor ancak onun kalp sağlığını nasıl desteklediğini 
anlamak için daha fazla araştırma gerekli.




